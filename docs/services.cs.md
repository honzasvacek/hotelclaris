---
hide:
  - navigation
---
 <div class="hero-image">
  <div class="hero-text">
    <h1>I am John Doe</h1>
    <p>And I'm a Photographer</p>
    <button>Hire me</button>
  </div>
</div> 

# **Hotel a služby**

<div style="text-align: center;">
<iframe src="https://www.google.com/maps/embed?pb=!4v1748877489265!6m8!1m7!1sCAoSLEFGMVFpcFBMdDduRnc3SE1NbkVDZzRfN3VIeHJrSjhXOFY2MXo4dDlxcUdi!2m2!1d50.07592187760594!2d14.44256056896022!3f101.03!4f-2.4399999999999977!5f0.4000000000000002" width="600" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
</div>

Malebný, tříhvězdičkový **Hotel Claris** je situován do klidného vnitrobloku ve známé pražské čtvrti Královské Vinohrady v centru Prahy. Z hotelu jste za malou chvilku pěšky na náměstí Míru se stanicí metra A „Náměstí Míru“ – jedna stanice metra od Václavského náměstí. Je zde také zastávka tramvají, kterými se dostanete za pár minut do historického centra města.

**V okolí hotelu** se nachází množství restaurací, vináren a kaváren. Přímo naproti hotelu je Vinohradský pavilon – nákupní galerie interiérového designu s kavárnou a supermarketem Albert. Nedaleký rozlehlý park Riegrovy sady je známé odpočinkové místo s překrásným výhledem na Prahu.

**Hotel nabízí 24 pokojů v kategoriích standard a komfort.**

Všechny pokoje se nachází v **tiché části budovy**, mimo hlavní ulici a mají výhled do klidného vnitrobloku či zahrádky.  

### Vybavení

**Všechny pokoje jsou vybaveny:**

- koupelnou (vana nebo sprchový kout)

- televizí se satelitem a plochou obrazovkou

- fénem

- psacím stolem

- Wi-fi připojením k internetu

### Vybavení v pokojích komfort

**V pokojích komfort nabízíme navíc:**

- chytrou televizi s nabídkou streamovacích služeb Amazon Prime a Disney+

- chladničku

- rychlovarnou konvici

- soupravu pro přípravu kávy a čaje

- koupelnové doplňky ( jednorázová mýdla, šampon, tělový krém a kapesníčky )

- pantofle

### Další důležité informace

**Interiér hotelu je striktně nekuřácký.**

**Snídaně**, která není součástí ceny, ale lze si ji dokoupit za příplatek, se podává denně **od 7:30 do 10:00** v atriu s prosklenou střechou. V případě dřívějšího odjezdu rádi vyhovíme a čas snídaně posuneme.

**Káva** je hostům k dispozici po celý den na recepci **zdarma.**

**Hotelová recepce** je k dispozici denně **od 8 do 22 hodin**, v pátek a sobotu nonstop.

Pokoje jsou hostům k dispozici v den příjezdu po 14 hodině, v den odjezdu se opouštějí do 10 hodin (po domluvě Vám rádi vyjdeme vstříc a domluvíme se na jiných časech).

Hostům je k dispozici zavazadlová místnost.

**Domácí zvířata nejsou v hotelu povolena.**

**Parkování ve dvoře** za cenu 350 Kč/ den doporučujeme objednat předem. Vjezd je omezen šířkou 210 cm a výškou  230 cm. Parkování není hlídané.

### Další služby

- doplňkový prodej ( nápoje, drogerie..)

- prodej okružních jízd a výletů

- zajištění vstupenek na různé akce ( výstavy, divadla, koncerty…)

- zajištění transportu z /na letiště ( nutná rezervace předem) 

### Co je v okolí?

**V okolí hotelu Claris se nachází:**

- **Náměstí Míru** (350 m) s dominantním **kostelem svaté Ludmily**, krásnou budovou Divadla na Vinohradech a Národním domem na Vinohradech. Na náměstí a v okolí je množství restaurací, vináren a kaváren, které často nabízí kromě vnitřních prostor také venkovní posezení na letních zahrádkách.

- **Náměstí  Jiřího z Poděbrad**  (700 m) s kostelem Nejsvětějšího srdce Páně od známého slovinského architekta J. Plečnika. Toto náměstí je na pomezí Královských Vinohrad a legendární čtvrti Žižkov a je centrem života místních obyvatel. Téměř každý den se zde konají trhy se sezónními produkty, je zde množství vináren a kaváren s venkovním posezením.

- **Park Riegrovy sady** (650 m) – známý a oblíbený park s krásným výhledem na Pražský hrad, pivní zahrádkou a běžeckým areálem. 

- **Park Havlíčkovy sady** (750 m) s **Viničním altánkem**, rozsáhlý park a ideální  místo pro piknik či ochutnávku vína. Ocení hlavně milovníci vína. Ve zdejším altánu se můžete kochat výhledem na Prahu a přitom ochutnat víno z místní vinice.

- **Vinohradský pavilon** (10 m) secesní budova bývalé tržnice se nachází hned naproti hotelu, je zde galerie interiérového designu s kavárnou a supermarket Albert.

- **Nákupní centrum Flora** (1,4 km nebo 3 zastávky tramvají), nabízí obchody světových značek a multikino IMAX.

Více informací vám rádi poskytneme osobně nebo na [kontakt](contact.md).

--8<-- "booking-form.cs.html"
