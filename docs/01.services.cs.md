---
hide:
  - navigation
---

# **Hotel a služby**

<div class="services-hero-container">
  <div class="services-hero-image"></div>
</div>

Malebný, tříhvězdičkový **Hotel Claris** je situován do klidného vnitrobloku ve známé pražské čtvrti Královské Vinohrady v centru Prahy. Z hotelu jste za malou chvilku pěšky na náměstí Míru se stanicí metra A „Náměstí Míru" – jedna stanice metra od Václavského náměstí. Je zde také zastávka tramvají, kterými se dostanete za pár minut do historického centra města.

**V okolí hotelu** se nachází množství restaurací, vináren a kaváren. Přímo naproti hotelu je Vinohradský pavilon – nákupní galerie interiérového designu s kavárnou a supermarketem Albert. Nedaleký rozlehlý park Riegrovy sady je známé odpočinkové místo s překrásným výhledem na Prahu.

**Hotel nabízí 24 pokojů v kategoriích SUPERIOR a ECONOMY.**

Všechny pokoje se nachází v **tiché části budovy**, mimo hlavní ulici a mají výhled do klidného vnitrobloku či zahrádky.

---

### Vybavení

**Všechny pokoje jsou vybaveny:**

- Koupelnou (vana nebo sprchový kout)
- Televizí se satelitem a plochou obrazovkou
- Fénem
- Psacím stolem
- Wi-fi připojením k internetu

### Vybavení v pokojích SUPERIOR

**V pokojích SUPERIOR nabízíme navíc:**

- Pokoj po rekonstrukci s novou boxspring postelí a komfortní matrací
- Zatemňovací závěsy
- Lednici
- Rychlovarnou konvici
- Soupravu pro přípravu kávy a čaje
- Koupelnové doplňky (luxusní SPA kosmetika včetně kosmetických doplňků)

### Další důležité informace

**Snídaně**, která není součástí ceny, ale lze si ji dokoupit za příplatek, se podává denně **od 8:00 do 10:00** v atriu s prosklenou střechou. V případě dřívějšího odjezdu rádi vyhovíme a čas snídaně posuneme, nebo připravíme snídaňový balíček k odjezdu.

**Káva** je hostům k dispozici po celý den na recepci **zdarma.**

**Hotelová recepce** je k dispozici v hlavní sezóně **NONSTOP** (duben až říjen) v zimních měsících pouze **od 8 do 22 hodin**.

V případě pozdního checkinu nás kontaktujte, mile rádi Vám vyhovíme i v jinou hodinu. 

Pokoje jsou hostům k dispozici v den příjezdu po 14 hodině, v den odjezdu se opouštějí do 10 hodin (po domluvě Vám rádi vyjdeme vstříc a domluvíme se na jiných časech).

Hostům je k dispozici zavazadlová místnost.

**Domácí zvířata nejsou v hotelu povolena.**

**CELÝ PROSTOR HOTELU JE NEKUŘÁCKÝ !**

**Parkování ve dvoře** za cenu 350 Kč/ den doporučujeme objednat předem. Vjezd je omezen šířkou 210 cm a výškou 230 cm. Parkování není hlídané.

---

### Další služby

- Doplňkový prodej (nápoje, drogerie..)
- Prodej okružních jízd a výletů
- Zajištění vstupenek na různé akce (výstavy, divadla, koncerty…)
- Zajištění transportu z/na letiště (nutná rezervace předem)

### Co je v okolí?

**V okolí hotelu Claris se nachází:**

- **Náměstí Míru** (350 m) s dominantním **kostelem svaté Ludmily**, krásnou budovou Divadla na Vinohradech a Národním domem na Vinohradech. Na náměstí a v okolí je množství restaurací, vináren a kaváren, které často nabízí kromě vnitřních prostor také venkovní posezení na letních zahrádkách.

- **Náměstí Jiřího z Poděbrad** (700 m) s kostelem Nejsvětějšího srdce Páně od známého slovinského architekta J. Plečnika. Toto náměstí je na pomezí Královských Vinohrad a legendární čtvrti Žižkov a je centrem života místních obyvatel. Téměř každý den se zde konají trhy se sezónními produkty, je zde množství vináren a kaváren s venkovním posezením.

- **Park Riegrovy sady** (650 m) – známý a oblíbený park s krásným výhledem na Pražský hrad, pivní zahrádkou a běžeckým areálem.

- **Park Havlíčkovy sady** (750 m) s **Viničním altánkem**, rozsáhlý park a ideální místo pro piknik či ochutnávku vína. Ocení hlavně milovníci vína. Ve zdejším altánu se můžete kochat výhledem na Prahu a přitom ochutnat víno z místní vinice.

- **Vinohradský pavilon** (10 m) secesní budova bývalé tržnice se nachází hned naproti hotelu, je zde galerie interiérového designu s kavárnou a supermarket Albert.

- **Nákupní centrum Flora** (1,4 km nebo 3 zastávky tramvají), nabízí obchody světových značek a multikino IMAX.

--8<-- "swiping-gallery.html"

--8<-- "booking-form.cs.html"

Více informací vám rádi poskytneme osobně nebo na [kontakt](05.contact.md).
